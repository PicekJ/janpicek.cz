---
title: "Kritika knihy Big Data, Big Dupe"
date: 2023-08-12T19:09:42+02:00
tags: ["book", "data", "cz"]
---

Big Data, Big Dupe je krátká kniha o nesmyslnosti pojmu Big Data. Autor Stephen Few zde kritizuje vágní definici pojmu, a tedy fakt, že si každý představí pod pojmem něco trochu jiného a nejednoznačnost rozlišení mezi daty normálními a daty "velkými". V této kritice analyzujeme text knihy, rozebereme argumenty autora knihy a povedeme úvahu nad tím, jestli má smysl pojem používat.

Okamžitě při čtení prvních odstavců si můžeme všimnout absence zdrojů odkud autor čerpá, čímž tvrzení jsou nepodložená a často ani nejsou vysvětlená, proč autor věří, že jsou pravdivá. Pro příklad se podívejme na větu "There are almost as many definitions of Big Data as there are people with opinions." (str. 7), vedl autor nějaký průzkum, nebo je to jeho pocit? Z počtu definic a názorů lidí se zdá, že nějaký vlastní průzkum autor vedl, je ale nejasné jakým způsobem a jestli nebyl ovlivněn již vytvořeným negativním názorem na problematiku.

Autor předkládá tyto dva hlavní argumenty, proč věří ve škodlivost pojmu Big Data:
1. není žádná společně přijímaná definice,
2. není jednoznačné, jak rozlišit mezi klasickými a "velkými" daty.

Autor si dává záležet, aby argumenty dobře vysvětlil a tady se těžko nesouhlasí, nacházíme zde ale nepřijemný trend. Autor se věnuje především negativní kritice a nepojmenuje pozitivní strany, což působí jako manipulace se čtenářem. Těžko se věří, že ho pouze tato pozitiva nenapadla a spíše to vypadá, že chce jednostranně negativně kritizovat.

Například u prvního výše uvedeného argumentu může být mnohoznačnost pojmu výhodou, protože jiná odvětví může definovat pojem způsobem, který je pro jejich obor přinosný, což je běžná praxe v jazyku i ve vědě ([The advantage of ambiguity | MIT News | Massachusetts Institute of Technology](https://news.mit.edu/2012/ambiguity-in-language-0119)). 

U druhého argumentu tvrdí, že kvůli absenci jasné hranice mezi klasickými a "velkými" daty nemá smysl pojem používat a může dokonce být pro odvětví škodlivý. Zde se protiagrumentuje poměrně náročně a je to spíše na zamyšlení. V počítačovém odvětví se v posledních padesáti let objevilo a zase zaniklo spoustu názvů, pojmů a technologií, často jejich zánik souvisí s technologickým posunem. Proto nastává otázka jestli má v tomto odvětví definovat pojmy absolutně. Nemá větší význam pojem, který je schopný přetrvat i změny technologií a drastické nárůsty kapacit a je tedy definován nějakým způsobem relativně, než termín, který je definován naprosto přesně, ale za pár let je již definice zastaralá a tedy nepoužitelná?

Stephen Few tedy v jeho knize nepíše špatné argumenty, ale ukazuje pouze jednu stranu. Je otázkou jestli tato pozitivní strana, která v knize chybí, je natolik silnou, aby přetlačila argumenty v knize. Podle autora této kritiky je ale velmi důležité uznat i věci, které se zrovna nehodí do názoru, který pak působí manipulativně, protože se snaží o absolutnost a nerozpornost.

Názor autora:
Vesměs se všemi argumenty souhlasím, ale nesouhlasím s postojem k nim autorem knihy. Zdaleka ne všechny argumenty bojují nutně proti pojmu. Knihu jsem začal číst s přesvědčením, že nemá smysl termín Big Data používat. Po přečtení mám názor opačný a věřím, že pojem může být užitečný v jistých okolnostech. Autorův cíl na mě tedy měl opačný efekt, než o který se snažil a to nejspíše pouze kvůli formě, kterou byla kniha psána.